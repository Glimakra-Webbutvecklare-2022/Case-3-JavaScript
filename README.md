# Case 3 JavaScript

I det här caset ska du skapa en variant av en så kallad "To Do" applikation: **en lista över maträtter**.

Applikation ska dynamiskt hantera innehållet i en lista.

Här är ett exempel:

```text
Maträtter
- Spagetti och köttfärssås
- Ärtsoppa med pannkakor
- Dagens pizza
```

Struktur och innehåll ska baseras på elementen ul (eller ol) och li. Den som använder applikationen ska förstå hur man gör för att använda listan. Det kan ske med ikoner, knappar, information etc - ett designat gränssnitt. 

Vi vill att du strävar efter följande namngivningsprinciper:
- använd latinska tecken för variabelnamn och funktioner
- använd förklarande namn, namngivna camelCase
- skriv kommentarer i din kod
- avsluta instruktioner med semikolon ;
- skriv kod med indrag (indentation)

Ett tips är att du ofta ser till att koden har rätt visuell struktur (ex Format Document) då kommer din kod få indrag automatiskt. 

Applikationen får inte använda externa ramverk, utan det är *vanilla* JavaScript och CSS som gäller.

Dela upp struktur, innehåll, design och logik. Använd externa filer för CSS och JavaScript.

### Starta ditt arbete
Skapa ett privat repo på GitHub och koppla det till din lokala utvecklingsmiljö (Visual Studio Code).
Under projektet - senast 30 november bjuder du in dina lärare. Se Settings -> Manage access -> Add people

Lägg till

- martin-glimakra (Martin)
- addkolon (Mattias)
- andsju (Anders)
- frozenbanana (Henry)

***

### Grundläggande krav

Listan ska vara tom när applikationen startas.

En användare ska kunna
- lägga till listelement
- ta bort listelement
- markera listelement

Formulärfält ska valideras med inbyggda metoder i HTML (attribut som ex required). Listan ska kunna fungera för en skärm.

Utvecklingen av applikationen ska finnas dokumenterad på GitHub. Du ska ha gjort minst 10 commits under projektet.

***

### Utmaningar
(Förutom att applikationen uppfyller de grundläggande kraven ovan) 

Här finns följande utmaningar. Anta en eller flera!

En användare ska kunna
- redigera listelement 
- flytta ett listelement uppåt eller nedåt i listan
- lägga till ett extra fält som visar mer information om maträtten

Information som kommer från formulär ska valideras med JavaScript.
Listan ska kunna fungera för mobil och skärm.

***

### Inlämning och redovisning
Redovisning av caset är den 12 december. 

Vi önksar att alla får ta del av varandras redovisning. Det innebär att ni behöver förbereda er på att redovisningen är kort - ca 5 minuter per person. Då visar ni (demonstrerar) er applikation genom att dela skärm.
Vi ränkar med att halva klassen redovisar med start kl 10:50, och de andra med start kl 13.

*Förbered 5 minuters redovisning enligt följande mall:*

#### I reovisningen ska du:
- demonstrera applikationen
- - visa hur man lägger till, markerar och tar bort ett listelement
- - visa exempel på annan funktionalitet (ex ngn av utmaningarna)
- berätta vad du är mest nöjd med (design, kod, struktur...)
- berätta vad du skulle vilja att applikationen kan göra, men inte hunnit att koda

Redovisningen sker i bokstavordning (efternamn a-ö)

### Handledning
Det kommer givetvis finnas möjlighet till handledning fram tills den 12 december. I första hand är det under vanlig lektionstid.

Lycka till!
